La chiesa di San Ludgeri disponeva, dal 1618, di un organo realizzato da Edo Evers, il quale, per la sua costruzione, aveva riutilizzato parte del materiale di un vecchio strumento del 1567 di Andreas de Mare. L'organo Evers aveva tre manuali, pedaliera e diciotto registri ed era posizionato a ridosso della parete sud dell'edificio, in un punto acusticamente sfavorevole.

Arp Schnitger, contattato per la realizzazione di un nuovo strumento, decise di collocarlo fra il coro e il transetto, in modo che il suo suono fosse udibile in tutta la chiesa. Riutilizzando parte del materiale fonico preesistente, Schnitger realizzò, fra il 1686 e il 1688, un organo da 46 registri, con tre manuali e pedaliera. Fra il 1691 e il 1692 intervenne nuovamente per montare alcuni registri nuovi. Curiosa l'impostazione asimmetrica della cassa, caratterizzata da una singola la torre di basseria orientata verso la navata.

Nel corso del tempo l'organo venne sottoposto a regolare manutenzione, ma, specialmente nel XIX secolo, fu anche soggetto a numerose manipolazioni che ne alterarono, secondo i diversi gusti estetico-musicali del momento, le caratteristiche foniche. Nel 1838, ad esempio, venne reintonato con il temperamento equabile.

Nel 1917 le canne del principale vennero vendute e fuse per scopi militari. Un primo restauro venne condotto negli anni 1929-1930 dalla ditta Furtwängler & Hammer, la quale, fra i vari interventi, rimosse la trasmissione meccanica in favore di quella elettrico-pneumatica. Nel 1943, per timore dei bombardamenti, l'organo venne completamente smontato e custodito in un monastero a Möllenbeck. Nel 1948 ritornò a Norden e fu rimontato da Paul Ott, il quale, negli anni 1957-1959, effettuò anche un restauro generale.

Fra il 1981 e il 1985 l'organo venne restaurato filologicamente da Jürgen Ahrend, il quale lo riportò alle sue condizioni originarie. Ahrend ricostruì venticinque registri, le tastiere, i condotti portavento e ripristinò la trasmissione meccanica. Inoltre, eliminò il temperamento equabile e reintonò lo strumento secondo il temperamento mesotonico a un quinto di comma.

Attualmente la trasmissione è interamente meccanica, l'aria è fornita da tre mantici a cuneo, la pressione del vento è di 71,5 mm in colonna d'acqua, il corista del La corrisponde a 473 Hz e il temperamento è il mesotonico a un quinto di comma.

Il romanzo è ambientato circa ai nostri tempi, anche se non viene specificato l'anno, inizialmente a New York, e successivamente in India, a New Delhi. Infine a Tunkhala, in Tibet.

Questa altra avventura di Alex parla del monaco lama Tensing, il principe Dil Bahadur e naturalmente Nadia e Alexander che devono affrontare la setta dello scorpione e lo Specialista misterioso. Tensing e Dil Bahadur, due monaci, stanno scalando le montagne dell'Himalaya per raggiungere la terra degli yeti, una specie a rischio di estinzione per colpa dell'acqua avvelenata. A New york intanto Kate e Alexander sono arrivati all'aeroporto dall'Amazzonia. Quando Alex, tornato a casa sua in California, scopre di un nuovo reportage della nonna, la supplica di andare con lei nel Regno Proibito e lei accetta. Rincontra la sua amica Nadia dalla nonna e poi partono per Nuova Delhi dove incontrano Tex Armadillo, un tipo che non convince per niente Aquila e Giaguaro (sarebbero Nadia e Alexander mentre tra di loro si chiamano così dopo aver scoperto i loro poteri di animali della foresta). Dopo che Alexander viene colpito dalla povertà di Nuova Delhi, Alex e Nadia vanno a visitare una roccaforte indiana, e, scendendo nelle segrete, scoprono Tex Armadillo insieme alla malavita indiana: La Setta dello Scorpione. Partono finalmente per la loro destinazione, il Regno Proibito, dove incontrano la loro guida Wandgi e osservano Judit Kinsky, una ragazza che aveva la loro stessa destinazione ed il loro stesso obbiettivo, amata dal popolo tibetano dato che si era informata precedentemente di loro e conosceva non poco i loro modi di fare (più in la si scoprì che fece lo stesso il protagonista, Alex). Wandgi gli mostra la capitale, Tunkhala, e poi vanno a visitare il re. Intanto il Collezionista sta tramando con lo Specialista per rubare il drago d'oro, simbolo del Regno Proibito. Le peripezie saranno innumerevoli, ma la posta in palio è molto alta: ne va della reputazione e dell'armonia di un pacifico popolo.